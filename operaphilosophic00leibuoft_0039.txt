PRAEFATIO. XXXI

autumet. Tenet nos spes brevi ipsum quae ad historiam iconum Leibnitii spectent,
evulgaturum csse, cum quae de hac re apud Biihmerum (Magazin fiir Kirchcnrccht ctc.
Bd Ι. St. S. 315 1-Ὣ1.) congessa sint, minime satisfaciant.

Γ ltuh Qsingulaium scriptionum Dutensiani sunt, si in Dutensii editione commentatio
legitur, Leibnitiani si in autographo ipse titulum praescripserat, mei in iis quae ex auto-
graphis inscriptione carentibus exscripsi. Praeter titulum cuique commentationi inscriptus
est annttS, quo aut confecta est, aut confecta esse mihi videbatur. Denique praescripsi
cuique libello ubinam primum editus sit, et iis quae in Dutensii editione exstant etiam
loci quem ibi tenent notationem adjeci.

Postremo confessione comprobare oportet, quod lectorem etsi vellem celare non
possem. Dico errorum typographicorum numerum. Cum non eo degerem loco quo
haec editio typis excuderetur, ipse unius tantum plagularum *revisioniffi quam vocare
solent, copiam habui, unde fieri non potuit quin interdum menda remaneret, quae re—
visione altera detecta foret. Quod tamen minoris momenti est quam quae nunc monebo.
Decreveram ut in excudendis iis quae gallice conscripta sunt orthographiae hodiernae usus
induceretur, (id quod ante me jam F ederus curaverat in edendis Leibnitianis) ideoque
vel in eis plagulis quae tamquam exemplaria typothetae proponerentur, vel in plagulis
excusis, ea quae usum antiquatum sequerentur mutavi. Quare quum ante annum et
dimidium patriam meam Livoniam visitaturus et per tres menses abfuturus essem, primum
decrevi ut per hoc tempus cessarent typographi3 sed cum bibliopola, qui optaret, ne dum
abessem prela feriarentur, mihi confirmasset, sibi Gallum quendam praesto esse cui cor-
rigendi negotium committeret, his confisus non amplius sum reluctatus. Quod nunc doleo
me fecisse. Nam redux factus non solum eum commissum inveni errorem quem supra
indicavi ad art. XL. b. , sed, quod sane magis dolendum, in quindecim plagulis quae
interea typis excusae erant, tam multas mendas conspexi ut hodie ctiam me pudeat
ld ne iterum evenir,et dum aliud iter sacer,em amicus carissimUS, collega honoratissimus
Blancus, ecclesiae cathedralis SacerdOS, ingr atum laborem plagulas revidendi consueta
humanitate in se recepit, eumque tanta sustinuit diligentia ut ea quam ipse recognovit
hujus editionis pars, tam emendate excusa sit quam vix fieri solet in gallicis libris apud
nostrates expressis. Confessa haec volui ne amici honorem mihi arrogare videar, neve
ei mendae imputentur, quarum ratio a me solo est reposcenda.

Quarum eas quae ipsum sensum pervertunt ut ante legendum corrigantur indicavi,
caeteras, inprimis eas quae circa accentuum signa et orthographiam gallicam versantur
ignoscas quaeso benevole lector. Denique hoc abs te peto ‚ ut si tibi 11011 placeat
oblivione delere hujus editionis mendas, tamen saltem magis quid praestiterim quam quid
reliquerim praestandum respicias ,Vale mihique in posterum fave.

Scrib. Halae Saxonum Non. Apr. MDCCCXL.

'IOANNES EDUARDUS ERDMANN.

