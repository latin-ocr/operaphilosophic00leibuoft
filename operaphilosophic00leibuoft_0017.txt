PRAEFATIO. IX

fasciculi qui autographa Leibnitii continent philosophici argumenti, quorum multa non-
dum edita sunt, Plurima quidem non nisi fragmenta sunt, operum sola exordia, nec,
cum saepe unam eandemque commentationem ter quaterve inchoaverit, repetitiones de-
sunt, ita ut editorem eligere oporteat quae gravissima et maxime perfecta, resecare quae
minus confecta videantur aut nihil contineant quam, quod in editis jam melius dietum
cst. Itaque ex illis schedis viginti tres elegi editioni meae inserendas. Quae scriptio-
nes maxima ex parte ad illam pertinent scientiam quam Leibnitius modo mathesin
universalem, inodo scientiam generalem, modo calculum ratiocinatorium appellavit, de
qua juvenis jam somniaverat quamque senex curare non desiit. Quum Raspius duas
tantum commentationes edidem't easdemque breviores quam quae scientiae illius naturam
perspicue monstrent, equidem e multis fragmentis quae perlegi ea concinnare studui,
quae mihi visa sunt et graxissima et ad permagni illius moliminis naturam perspicien—
dam aptissima. Et cum in his schedis una sit, quae totius operis oeconomiam contineat,
spero lectori idem eventurum esse quod mihi, ut quodam modo introspiciat aedificium,
cujus singulae tantum columnae eaeque mancae nobis restant.

Antequam ad enumerandas singulas commentationes Leibnitii transeam, et singulis
titulis, quae annotanda censeo , addam, una res non est praetermittenda, ne de opera
mea severius judicetur. Finitus erat colligendi labor abhinc tres annos et dimidium, et
eodem tempore chartae bibliopolae traditae sunt ut statim prelo subjicerentur. Mea non
accidit culpa, ut dilata sit impressio in mens. Febr. anni MDCCC-XXXVIII. indeque
tam tarde progrederetur ut amplius biennium consumtum sit. Ex quo tempore libri
prodiere, inedita Leibnitiana continentes (dico prae ceteris cl. Cousini fragmenta philoso-
phica Parisiis edita), quae nunc, ne temporum ordinem turbarem, aut plane omittere de-
bui, aut non eo quo convenit loco inserere potui.

Commentationes Leibnitii, quac in editionem meam recepi, hae sunt:

I. Dissertatio metaphysica de principio individui, quam Leibnitius anno
MDCLXHI. editam publice defendit. Quam dissertationem in Ludovicii manibus fuisse
ex opere ejus (Ausfiihrlicher Entwurf einer vollstiindigen Historie der Leibnitzisehen Phi-
losophie. Leipzig 1737 p. 37.) apparet. E quo Dutensius‚ ipsam Dissertationem deper-
ditam ratus, theses a nostro defensas exscripsit. Unicum ni fallor hujus dissertationis
exemplar in Bibliotheca Regia Hanoverana exstat. Cujus videndae cum multi quorum
interest occasionem non habeant, bene meruit de histotia Philosophiae doct. Guhrauerus‚
cum ante tres annos denuo eam ederet, et introductione instrue1·et.¹³) Cui editioni
quod mea non ad verbum respondet ne mireris quaeso, quippe cum nimis
festinanti calamo editor dissertationem Leibnitii transscripserit, ita ut, quod valde
dolendum est, ei non paucae mendae, eaeque gravissimae, exciderint. —-· Haec
nostri dissertatio non solum ideo memoratu digna est, quod primum specimen
est ejus ingenii, sed etiam quia ex ea apparet quam accurate versatus fuerit in ea
scholastica philosophia, quam hodie Leibnitii admiratores quo magis ignorant

ἐξ) Leibnitz's Dissertation (te principio individui, herausgegeben und kritisch eingeleitet von
Dr. G. E. Guhrauer. Berlin 1837.
Β .

